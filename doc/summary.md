Összefoglaló
============

A Diplomaterv során megismerkedtem a mikroszolgáltatásokra épülő architektúrákkal illetve, hogy hogyan lehet készíteni egy alkalmazást az elv alapján. Megismertem rengeteg olyan eszközt, amikkel meg lehet alkotni egy jól karbantartható, skálázható, és egyszerűen formálható rendszert, és megkerestem a legideálisabb tervezési módszereket a metodológiával kapcsolatban. Megterveztem egy alkalmazást, ami egy könyvesboltot valósít meg, és szétszedtem apró szolgáltatásokra, amiket külön kezelhettem. A minta alkalmazáshoz felkonfiguráltam egy folytonos integrációt támogató eszközt, és kipróbáltam, hogy hogyan tudja támogatni a mikroszolgáltatásokra épülő alkalmazásomat.

A minta alkalmazás terve a praktika és a mikroszolgáltatás alapú architektúrák elve alapján készült el, és működéséről megbizonyosodtam. Az integrációt támogató keretrendszer a korábbi tapasztalataimra építve készült el Jenkins folytonos integrációt támogató eszközzel, és ebben az eszközben megvalósítottam minden szolgáltatás build-jét, a közös integráció lépését, és egy tisztító műveletet.

A Diplomaterv eredményeként elért architektúrával tetszőleges más mikroszolgáltatásokra épülő alkalmazásnak alapot képezhet, és apróbb változattásokkal fel is használható.
