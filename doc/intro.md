Bevezetés
=========

Fontos, hogy az alkalmazásaink megbízhatóan, karbantarthatóan, és nagy rendelkezésre állással legyenek elérhetőek. Napjaink egyik feltörekvő architektúra építési elve a mikroszolgáltatások
archtektúrája. Ezt az architektúra típust az elosztott működése, a szolgáltatásonkénti könnyen fejleszthetősége, és a jó skálázhatósága teszi népszerűvé. Sok cég választja ezt az új elvet, mivel az egyes komponensek fejlesztése egyszerűbb és gyorsabb, a végeredmény pedig könnyebben karbantartható, és egyszerűen számítási felhőbe integrálható.

Jelen labor keretében megismerkedem a mikroszolgáltatások felépítésével, működésével, és egy automatizált megoldást adok a használatukra. Bemutatom, hogy hogyan lehet azt a technológiát automatizáltan tesztelni, és a fejlesztési folyamatot egyszerűen és felügyelve vezetni.

Az második fejezetben beleástam magam a technológiai áttekintésbe, ahol az architektúra lényegét próbáltam megérteni, és összeszedtem, hogy milyen tervezési kérdések merülnek fel egy mikroszolgáltatásokra épülő alkalmazás elkészítésénél.

A harmadik fejezetben megnéztem, hogy milyen előnyei illetve hátrányai lehetnek ennek a módszernek, illetve megnéztem egy példát (Archivematica), ami segíthet az átfogó kép alkotásában, és saját alkalmazás fejlesztésében.

A negyedik fejezetben a kapcsolódó technológiákról készítettem egy összefoglalást, ami tartalmazza a jelenleg használt technológiákat, amikkel mikroszolgáltatásokra épülő architektúrát lehet építeni, illetve olyan technológiákat, amikkel kiegészítve teljesen felügyelhető a szolgáltatások működése.

Az ötödik fejezetben a különböző kommunikációs lehetőségekkel foglalkoztam, amikkel össze lehet kötni a szolgáltatásokat, illetve a kommunikáció tervezése közben felmerülő nehézségeket néztem át.

A hatodik fejezetben megterveztem a példa alkalmazást, illetve az architektúrát, amit meg fogok alkotni a diplomaterv során.

A hetedik fejezetben az alkalmazás implementációját járom körbe.

A nyolcadik fejezetben az elkészítés közben tapasztalt nehézségeket, és az alkalmazás értékelését fejtem ki bővebben.

A kilencedik fejezetben az automatizálást járom körbe, kitérek arra, hogy mit hogyan célszerű csinálni egy mikroszolgáltatásokra épülő automatizált rendszerben, és mit lehet véghez vinni az általam elkészített struktúrában.

A tizedik fejezetben a valós felhasználási módokat mutatom be, és kifejtem, hogy mikor és milyen körülmények között van értelme az automatizált támogatásnak és a mikroszolgáltatások használatának.

A tizenegyedik fejezet tartalmazza az összefoglalást, ami egy értékelést ad az elvégzett munkáról. Ebben a fejezetben térek ki a diploma munka lehetséges folytatási lehetőségeire.
