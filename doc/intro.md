Bevezetés
=========

Fontos, hogy az alkalmazásaink megbízhatóan, karbantarthatóan, és nagy rendelkezésre állással legyenek elérhetőek. Napjaink egyik feltörökvő architektúra építési elve a mikro szolgáltatások
archtektúrája. Ezt az architektúra típust az elosztott működése, a szolgáltatásonkénti könnyen fejleszthetősége, és a jó skálázhatósága teszi népszerűvé. Sok cég választja ezt az új elvet, mivel az egyes komonensek fejlesztése egyszerűbb és gyorsabb a végeredmény pedig könnyebben karbantartható, és egyszerűen cloud-osítható.

Jelen labor keretében megismerkedem a mikro szolgáltatások felépítésével, működésével, és egy automatizált megoldást adok a használatukra. Bemutatom, hogy hogyan lehet azt a technológiát automatizáltan tesztelni, és a fejlesztési folyamatot egyszerűen és felügyelve vezetni.

Az első fejelezben beleástam magam a technológiai áttekintésbe, ahol az architektúra lényegét próbáltam megérteni.
A második fejezetben megnéztem, hogy milyen előnyei illetve hátrányai lehetnek ennek a módszernek a használata során, illetve megnéztem egy példát, amin keresztül be tudom mutatni ezeket a szempontokat.
A harmadik fejezetben a kapcsolódó technológiákról készítettem egy összefoglalást, ami tartalmazza a jelenleg használt technológiákat, amikkel mikro szolgáltatásokra épülő architektúrát lehet építeni, illetve olyan technológiákat, amikkel kiegészjtve teljesen felügyelhető a szolgáltatások működése.
A negyedik fejezetben a különböző kommunikációs lehetőségekkel foglalkoztam, majd az ötödik fejezetben megterveztem a példa alkalmazást, illetve az architektúrát, amit meg fogok alkotni a diplomaterv során.
A hatodik fejezetben a konkrét megvalósítás lépéseit, és nehézségeit fogolalom össze, ami alapján végigvezethető a diplomaterv minta alakalmazásának az elkészítése.
